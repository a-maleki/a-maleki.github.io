---
layout: post
title:  "html5 چیست؟"
date:   2016-04-08 15:16:18 +0430
categories: jekyll update
---
HTML5 چیست؟

امروزه و با وجود زبان HTML 5 دیگر برخی نیازی به استفاده از فلش پلیر ادوبی حس نمیکنند. اما برخی معتقدند که این زبان تنها برای استفاده در فضای تلفن های همراه مناسب است. در اواخر ژوئن سال 2012 گوگل به کاربران اعلام کرد که در نسخه جدید اندروید دیگر از فلش پشتیبانی نخواهد کرد و این بدین معنی است که گوگل HTML 5 را برای خود انتخاب کرده است. برای اولین بار استیو جابز در سال 2010 با سخنرانی خود و ابراز گله از سخنان مدیران ادوبی درباره محدود بودن امکانات HTML 5 در واقع توجه کاربران و متخصصین را بیشتر به HTML 5 معطوف کرد.<br>
حالا پس از مدتی زمان نشان داد که استیو جابز در آن زمان بدرستی از مدیران ادوبی انتقاد کرده است زیرا این روزها HTML 5 به عنوان جدیدترین استاندارد وب توسط اپل ، گوگل و دیگر شرکت های بزرگ به رسمیت شناخته شده است. این استاندارد جدید به برنامه نویسان و توسعه دهندگان این امکان را میدهد که بدون استفاده از افزونه هایی مانند فلش پلیر قادر به استفاده از گرافیک پیشرفته ، انیمیشن و دیگر عناصر باشند. البته هنوز هم تا تبدیل HTML 5 به تنها استاندارد بازار راه زیادی باقی مانده است زیرا طبق آمار هنوز در حدود دو میلیارد دستگاه با قابلیت پشتیبانی فلش وجود دارد در حالی که تعداد بسیار محدودی از پلت فرم های موبایل مثل ios اپل از HTML 5 پشتیبانی میکنند. اما با این حال HTML 5 با سرعت در حال توسعه است.<br>
